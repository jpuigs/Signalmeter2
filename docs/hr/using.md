# Dodavanje novih uređaja
Prije nego počnete zaista koristiti aplikaciju morate dodati novi uređaj. Već bi ste trebali znati sve potrebne informacije koji su vam potrebne. Jednom kada ste unijeli sve potrebne informaciju u aplikaciju potvrdite akciju klikom na dugme "SPREMI". Aplikacija će vas upozoriti ako je jedan od portova zatvoren, ili ako ste propustili unijeti neke informacije.

Možete dodati više uređaja, ali u jednom trenutku možete biti spojeni isključivo na jedan prijemnik.

# Korištenje aplikacije
Prava zabava počinje kada se spojite na svoj prijemnik. Moći ćete

- mijenjati kanale iz različitih kategorija (buketa)
- vidjeti informacije o trenutnom kanalu
- pratiti razinu signala
- praviti snimke ekrana
- gledati TV na svom mobilnom uređaju preko Stream opcije

## Promjena kanala
Svaki put kada se spojite na prijemnik aplikacija će preuzeti listu kategorija (buketa) automatski. Klikom na naziv kategorije otvoriti će se lista kanala koje se nalaze u odabranoj kategoriji. Ako je kanal koji se prikazuje na prijemniku unutar trenutnog buketa biti će naglašen. Oznake (markeri) su označeni tamnijom bojom.

Klikom na naziv kanala automatski ćete promjeniti trenutni kanal i prebaciti vas na stranicu za praćenje razine signala.

## Praćenje razine signala
Kada se prebacite na stranicu za praćenje razine signala aplikacija će automatski  započeti sa motrenjem razine signala i čitati će odgovore sa prijemnika što je brže moguće. Ekran vašeg mobilnog uređaja ostati će uključen dok se nalazite na ovoj stranici kako bi mogli spustiti svoj telefon i koncetrirati se na podešavanje antene. Kada napustite stranicu za praćenje signala motrenje signala će prestati i ekran vašeg mobilnog uređaja će se moći opet sam ugasiti.

Analizirajmo informacije na ovoj stranici jednu po jednu.

### Trenutni kanal
Na vrhu možete vidjeti naziv trenutnog kanala koji se prikazuje na prijemniku. Ova informacija ažurira se automatski svakih 15 sekundi sa prijemnika. Na ovaj način ćete primjetiti ako netko promjeni kanal putem daljinskog upravljača.
Ispod naziv kanala vidjeti ćete dodatne informacije o kanalu. Jeli se radi o DVB-T, DVB-C kanalu, i u slučaju da se radi o DVB-S kanalu vidjeti ćete naziv satelita sa kojeg kanal emitira.

### Razina signala
Ovisno o tome jeli se radi o Enigma1 ili Enigma2 prijemniku vidjeti ćete 3 razine signala kod Enigma1 prijemnika, a 4 razine signala kod Enigma2 prijemnika (Enigma2 ima dodatnu "db" razinu signala). Klikom na razinu signala možete mijenjati način prikaza signala.

### Graf signala
Prikazuje posljednjih 30 očitanja signala na lijepom grafu. Nakon svakog očitanja posljednja očitanja vrijednost biti će skroz desno. Vrijeme trajanja posljednjeg očitanja prikazano je na vrhu grafa. Ovo je dobar pokazatelj jeli postoje problemi sa signalom bežične mreže ili općenito sa mrežom. Pokušajte držati vrijeme očitanja što je moguće manjim. Klikom na graf isti će se prikazati preko cijelog zaslona. Na vrhu grafa biti će vidljiva još i dodatna informacija o prosječnom vremenu trajanja posljednjih 30 mjerenja signala. Ako ponovo kliknete na graf zatvoriti će se prikaz preko cijelog zaslona.


### TTS (Pretvaranje teksta u govor)
Aplikacija Vam može naglas čitati razinu signala. Ova opcija zahtjeva da imate preuzet i aktiviran jezik za glasovno očitavanje na svom uređaju. Možete je (de)aktivirati iz izbornika. Kada ne postoje informacije o signalu neće biti glasovnog očitanja signala (ovo nije slučaj kada je signal 0).

## Više
### Ponovno pokretanje
Ponovno pokreće grafičko sučelje na prijemniku, operativni sustave se ne pokreće ponovno. Aplikacija će automatski prekinuti vezu.

### Stanje pripravnosti
Ova akcija jedaka je pritisku crvenog gumba na daljinskom upravljaču. Ništa ne pokreće ponovno. Aplikacija će automatski prekinuti vezu.

### Stream
Inicijalizira gledanje TV-a uživo na vašem uređaju putem stream funkcije.
Ovisno o tome jeli se radi o Enigma1 ili Enigma2 prijemniku aplikacija će proći niz koraka kako bi pronašla ispravne parametre za stream. Provjeriti će jeli port otvoren, poušati pronaći alternativni, provjeriti jeli uređaj na lokalnoj mreži, pokušati uključiti transkodiranje, itd. Jednom kada pronađe dostupan port otvoriti će video preglednig u kojem ćete uživo moći gledati trenutni kanal.

**Na iOS uređajima ova mogućnost zahtjeva instalaciju VLC Player-a**

### Snimka ekrana
Otvara pregled sa snimljenom slikom trenutnog kanala uključivo vidljivi grafički sadržaj korisničko sučelja. Koristite ikonicu u izborniku kako bi napravili više snimki ekrana bez izlaska iz preglednika snimki ekrana.

### O aplikaciji
Ovdje možete pronaći trenutnu verziju aplikacije i dodatne informacije o aplikaciji.



